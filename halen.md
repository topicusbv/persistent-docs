---
layout: main
title: Wat moet ik halen?
---
# Inleiding #

## Context ##

In dit project maak je in een projectgroep van drie of vier studenten een
applicatie voor Topicus voor een mobiel platform. De kennis en de
vaardigheden die je in het vorige kwartiel hebt opgedaan zet je daarbij in.
Dit zal leiden tot een fraaie app, geschreven in Java/Android. Vanuit de
module User Interface Design wordt een gelikte en verantwoorde user interface
én het gebruik van het MVC design pattern verwacht. Vanuit Requirements en
Testen worden complete, correcte, consistente requirements en een
professionele test verwacht en vanuit informatiesystemen wordt het gebruik
van een lokale database verwacht.

## Over Topicus ##

Topicus is gespecialiseerd in (keten-)toepassingen in onderwijs, zorg en
finance. Oplossingen waarbij de gebruikersvriendelijkheid voorop staat.
Topicus levert innovatieve oplossingen, op tijd en binnen budget.

# Vraagstelling #

Ontwikkel een Android applicatie die bepaalt wat een leerling (denk aan een
middelbare scholier) voor cijfer moet halen voor het volgende toetsmoment om
een voldoende te staan. 

## Vereisten ##

De volgende elementen moeten in elk geval terugkomen in de applicatie:

 - De gebruiker moet het actuele vakkenpakket kunnen invoeren
 - De gebruiker moet kunnen aangeven hoe het cijfer voor een vak wordt
   berekend: welke toetsen zijn van toepassing, hoe zwaar tellen de
   afzonderlijke toetsen, is er sprake van onaangekondigde toetsen etc.
 - De applicatie geeft aan wat heg gemiddelde cijfer is en wat de leerling
   bij de komende toets (gepland of ongepland) moet halen om een voldoende te
   staan, het cijfer gelijk te houden, een beter cijfer te komen te staan
   etc.
 - Uiteraard moet de applicatie rekening houden met diverse
   berekeningsmethoden van cijfers (tellen vorige periodes mee, mag je een .5
   afronden etc.)
 - De applicatie geeft bovendien reminders op aangekondigde toetsen;
   aanvullend zou een schema kunnen worden ingevoerd om een toets voor te
   bereiden (mini-planning)

## Aanvullende eisen ##

 - De UI moet bedienbaar zijn met paar grote knoppen en eenvoudig uitleesbaar
   zijn; wees hier creatief!

 - Als het lukt zou een game element kunnen worden ingebouwd: haal ik alleen
   maar voldoendes, haal ik mijn vooraf ingegeven doelcijfer, scoor ik alleen
   maar 10-en, waardoor extra features beschikbaar komen.

 - Tenslotte is een netwerk optie een nice-to-have: je kunt groepen
   definiëren en kijken hoe je het doet ten opzichte van anderen.

Het projectteam heeft veel vrijheid in additionele features, uiteraard in
afstemming met de klant.

# Proces eisen #

Topicus stelt minimaal de volgende eisen wat betreft het proces:

 - Het projectteam is verantwoordelijk voor het opstellen van het testplan en
   levert een testrapportage op.

 - Het projectteam levert wekelijks een voortgangsrapportage waarin de
   voortgang gemeld wordt, inclusief wat er gedaan is, wat er de komende week
   gedaan wordt en welke aandachtspunten er zijn.

 - Samen met de klant stelt het projectteam aan begin van het traject een
   lijst op met acceptatiecriteria, welke aan het einde van het project
   worden getoetst.

 - Tijdens de ontwikkeling wordt gebruikt gemaakt van Github als versie
   management systeem.

 - De app kan gedurende het project door Topicus voor evaluatiedoeleinden
   worden gedownload en getest.

 - Tijdens een afsluitende presentatie wordt de werking van de applicatie
   getoond.
