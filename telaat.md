---
layout: main
title: Opdracht: Kom ik te laat?
---
# Inleiding #

## Context ##

In dit project maak je in een projectgroep van drie of vier studenten een
applicatie voor Topicus voor een mobiel platform. De kennis en de
vaardigheden die je in het vorige kwartiel hebt opgedaan zet je daarbij in.
Dit zal leiden tot een fraaie app, geschreven in Java/Android. Vanuit de
module User Interface Design wordt een gelikte en verantwoorde user interface
én het gebruik van het MVC design pattern verwacht. Vanuit Requirements en
Testen worden complete, correcte, consistente requirements en een
professionele test verwacht en vanuit informatiesystemen wordt het gebruik
van een lokale database verwacht.

## Over Topicus ##

Topicus is gespecialiseerd in (keten-)toepassingen in onderwijs, zorg en
finance. Oplossingen waarbij de gebruikersvriendelijkheid voorop staat.
Topicus levert innovatieve oplossingen, op tijd en binnen budget.

# Vraagstelling #

Ontwikkel een app die bepaalt of je al dan niet te laat komt op een afspraak.
De volgende elementen moeten in elk geval terugkomen in de applicatie:

 - De gebruiker moet het gewenst tijdstip van aankomst kunnen ingeven.
   Mogelijk kan er een lijst van afspraken worden ingevoerd? Eventueel maak
   je gebruik van de interne agenda.

 - De gebruiker kan een lijst van lokaties waar naar toe of vanaf gereisd kan
   worden (favourites) invoeren.

 - Het is mogelijk de appl te gebruiken met verschillende vervoersmiddelen
   (fiets, te voet, auto, bus, trein etc.).

 - Essentie van de applicatie dat deze voor de gebruiker zal bepalen of vanaf
   de huidige locatie (of willekeurig in te geven locatie of favourite) op
   tijd naar een doel (of favourite) te komen is op basis van huidige
   snelheid.

 - De applicatie kan de gemiddelde snelheid per vervoersmiddel kalibreren
   (door testtrips te maken) en uiteraard is het slim om een stukje lerend
   vermogen in te bouwen (elke trip wordt gebruikt om gemiddelde snelheid te
   bepalen en eventueel bij te stellen – misschien moet de gebruiker dan
   eerst toestemming geven?)

Aanvullende eisen:

 - De UI moet bedienbaar zijn met paar grote knoppen en uitleesbaar zijn op
   fiets etc. (bv. pijl is groen als ik op tijd kom etc.); wees hier
   creatief!

 - De app moet uiteraard waar mogelijk gebruik maken van trilsignalen (zodat
   diverse signalem kunnen worden afgegeven: moet ik sneller, kan ik
   langzamer, kom ik echt nooit meer op tijd)

 - Als het lukt zou een game element kunnen worden ingebouwd: kom ik vaak op
   tijd, reis ik altijd met vergelijkbare snelheid, verbeter ik mezelf etc.
   etc., waardoor extra features beschikbaar komen.

 - Tenslotte is een netwerk optie een nice-to-have: wie is er in de buurt nog
   meer onderweg, welke snelheid hebben deze (real time) en komen deze mensen
   op tijd? In geval van een game element zou je de scores van anderen kunnen
   tonen.

Het projectteam heeft veel vrijheid in additionele features, uiteraard in afstemming met de klant.

# Proces eisen #

Topicus stelt minimaal de volgende eisen wat betreft het proces:

 - Het projectteam is verantwoordelijk voor het opstellen van het testplan en
   levert een testrapportage op.

 - Het projectteam levert wekelijks een voortgangsrapportage waarin de
   voortgang gemeld wordt, inclusief wat er gedaan is, wat er de komende week
   gedaan wordt en welke aandachtspunten er zijn.

 - Samen met de klant stelt het projectteam aan begin van het traject een
   lijst op met acceptatiecriteria, welke aan het einde van het project
   worden getoetst.

 - Tijdens de ontwikkeling wordt gebruikt gemaakt van Github als versie
   management systeem.

 - De app kan gedurende het project door Topicus voor evaluatiedoeleinden
   worden gedownload en getest.

 - Tijdens een afsluitende presentatie wordt de werking van de applicatie
   getoond.
